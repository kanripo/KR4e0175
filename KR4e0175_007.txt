# -*- mode: mandoku-view; -*-
#+TITLE: 考功集
#+DATE: 2015-08-25 00:24:00.889455
#+PROPERTY: ID KR4e0175
#+PROPERTY: BASEEDITION WYG    
#+PROPERTY: JUAN 卷七
<pb:KR4e0175_WYG_007-1a>¶
欽定四庫全書¶
　考功集巻七　　　　　　　明　薛蕙　撰¶
　　七言律詩¶
　　　卧病貽友人¶
漢代無才賦子虚病來空卧茂陵居終年只學五禽獻¶
早嵗渾忘三篋書林下網蟲懸墮葉牆頭蔓草落寒渠¶
日日思君欲乗興濠梁何處好觀魚¶
　　　訪孫世其叙飲¶
<pb:KR4e0175_WYG_007-1b>¶
苑内銀河垂裊裊城邉暗月上微微不辭懐抱今宵盡¶
無奈賓朋此地稀萬里飄零同卧病三年邂逅一沾衣¶
燕山楚水遥相望目㫁天涯鴻鴈飛¶
　　　王明叔同年夜集¶
映燭吟詩春霧生開簾窺雪夜寒輕花邉仙吏雙鳬舄¶
雲裏瀛洲五鳳城對酒己&KR0184;連夕醉相思不奈隔年情¶
官河南望冰潭緑愁見蘭橈送客行¶
　　　贈陳真人¶
<pb:KR4e0175_WYG_007-2a>¶
汝侍先皇遊帝京今年七十道將成赤霄鸞鳯朝南極¶
白日蛟龍下太清丹洞紅泉流玉酒石壇瑶草變金莖¶
何因贈我飛仙藥便可相攜海上行¶
　　　春雪懐孟望之¶
朝來酒畔看春雪忽憶故人春雪詩裊霧含風不忍見¶
吟詩對酒益相思山川冀北非吾土桃李江南異昔時¶
此日悲君已遲暮他鄉愁見更支離¶
　　　歸鴈¶
<pb:KR4e0175_WYG_007-2b>¶
春日燕京鴈北飛髙樓獨客一沾衣嗟予正阻滄洲去¶
念爾飜従江漢歸塞上風塵元自苦天邉霜雪未全稀¶
蹉跎剰笑浮生拙飄泊休憐羽翼微¶
　　　寒食對雨遣悶¶
一百五日春已深閉門風雨晝隂隂乍飛燕子濕無那¶
欲折桃花嬌不禁歸去久淹滄海興愁來端擬白頭吟¶
天涯厭見繁華節更見蕭條㫁客心¶
　　　雨中遊翠微山¶
<pb:KR4e0175_WYG_007-3a>¶
亭午翠微山半路下看山底翠雲生客來准擬山中宿¶
雨至何妨洞裏行隔竹泉聲初淅瀝傍巖花樹轉分明¶
題詩攜酒兩殊絶飜怪風煙報晩晴¶
　　　秋日游都南水頭¶
秋來何處看秋水南苑飛泉玉不如擬㺯潺湲坐脩竹¶
忽驚揺落對芙蕖謬持文墨慚華省久别鄉園憶敝廬¶
嵗嵗乞歸歸未得滄江空羨舊樵漁¶
　　　題張子醇西峯草堂¶
<pb:KR4e0175_WYG_007-3b>¶
山人卜築城西郭日日西山爽氣來細雨濛濛丹磴濕¶
晴雲裊裊翠屏開堦前蔓草穿書閣石上松林覆奕臺¶
況有春湖可乘興他時須作泛舟迴¶
　　　贈繼之¶
長安城中不可留風塵日日使人愁上書解印我將去¶
拔劒出門君且休五岳登臨幾兩屐三江來往一扁舟¶
東西南北好行樂與爾相隨萬里遊¶
　　　孫氏沱西别業¶
<pb:KR4e0175_WYG_007-4a>¶
巴陵西來沱水深水邉樓閣自隂隂黿鼉夜出洞庭岸¶
虎豹晝啼雲夢林鼓枻乍逢漁父笑搴舟時聴越人吟¶
卜居何日従公去擬向桃花處處尋¶
　　　雨霽¶
西堂薄暮暄氣微雨霽清風飄我衣明月在户稍將出¶
白雲向空猶自飛寄身世路有傾側抗志神游無是非¶
僊人胡乃不來下接身山林同子歸¶
　　　寄邢伯輿¶
<pb:KR4e0175_WYG_007-4b>¶
僊掖自通青𤨏闥近臣多在紫薇垣苑中雲去金莖出¶
仗内風來赤羽飜天上諫書藏太史人間詩句見開元¶
獨憐卧病秋江客愁對蓬蒿日滿園¶
　　　春日禁中即事¶
馳道春歸入建章九重花卉動年芳浮雲細細生城闕¶
晴雪霏霏濕苑牆内殿徐停紅羽仗御屏髙閉紫金床¶
日長退食天門裏慚愧中朝鴛鷺行¶
　　　李子中林懋易曹仲禮王稚欽夜過分韻得涼¶
<pb:KR4e0175_WYG_007-5a>¶
　　　　字¶
拂簟移尊浄客堂朔雲燕月滿宫牆建章露濕金莖凍¶
太液波侵玉樹涼海内風流今下榻天涯疾病舊沾裳¶
攀歡自惜形容異留贈空慚翰墨香¶
　　　西湖¶
苑外西湖似若耶翠湍錦石象雲霞春深杜若已滿徑¶
日暖鳬鷖正在沙勝地欲令誰作主浮生安得此為家¶
直須輕舸隨煙霧還仗新詩對物華¶
<pb:KR4e0175_WYG_007-5b>¶
　　　道院看牡丹¶
四月紅芳尚滿枝僊家春色怪來遲彩雲自解停歌扇¶
香霧時能墮酒巵隔檻流鶯愁並語過簾輕燕巧相窺¶
無勞地主留堅坐貪為名花醉不歸¶
　　　自西山歸經西湖遇雨¶
恰向山頭窺泛濫旋從湖畔望嵯峨雲輕不隔翠微色¶
雨細初増緑水波樹影離離巖際少鳥聲噭噭霧中多¶
未愁沾濕穿花去更擬青春載酒過¶
<pb:KR4e0175_WYG_007-6a>¶
　　　送許伯誠侍御之江南¶
金門散吏著書成烏府僊人攬轡行七國早時先報捷¶
三吴今日尚屯兵錦帆深駐芙蓉苑紫葢髙懸虎豹營¶
久擬功名望公等願看風采慰蒼生¶
　　　送李子中¶
洞庭山前水滿湖爾行乗舸向東吴宦遊堅不廢丘壑¶
燕坐真成在畫圖歴歴村墟懸橘柚層層洲□散菰蒲¶
即看秀色増江國䞉寄新詩入帝都¶
<pb:KR4e0175_WYG_007-6b>¶
　　　睡起¶
午夢初醒卯酒消不知風雪已終朝客來小閣聊盤礴¶
鳥散空園轉寂寥老境時時懐故舊宦途事事愧漁樵¶
古人堅卧非無意未必淵明為折腰¶
　　　河曲避暑¶
水曲樓臺多景地坐中名勝列僊儒茂林脩竹非人世¶
清簟疎簾似畫圖素柰味甘宜凍醴紅蕖香酷掩熏罏¶
秪言習氣渾消盡依舊呻吟據槁梧¶
<pb:KR4e0175_WYG_007-7a>¶
　　　小園納涼簡子正侍御¶
晩夏歊蒸氣倍驕小園清曠暑全消玉壺日映冰呈露¶
紈扇風生月動揺窻下素床横緑綺堦前錦石覆紅蕉¶
草堂事事堪娱客祗苦髙人不可招¶
　　　對雨有懐¶
乍淡乍濃雲片片半疎半宻雨絲絲林花落盡漸成子¶
巢燕飛來頻哺兒坐對空尊應笑客行騎羸馬欲尋誰¶
平生歡友俱南北此日傷心獨詠詩¶
<pb:KR4e0175_WYG_007-7b>¶
　　　友人枉過有作¶
久卧田廬慣閉闗那期好事到林間風光坐惜三春暮¶
琴酌聊為一日閑青苔滿院偏冝坐紅蕋盈條不忍攀¶
莫怪夕陽催客起㑹邀明月伴君還¶
　　　人日¶
暉暉晴日透簾帷冉冉和風颺鬢絲野老自傾田舎酒¶
故人誰寄草堂詩即看梅柳春含早預想鶯花景不遲¶
旋鬻園蔬辦家醸剰&KR0184;酩酊艷陽時¶
<pb:KR4e0175_WYG_007-8a>¶
　　　元夕郡巾招觀燈不赴¶
遥聞郡閣夜張燈走馬來㸔病未能坐失繁華春可惜¶
轉添衰憊老堪憎風流那比髙門客寂寞翻如苦行僧¶
欲寫詩篇酬節序短檠垂滅硯生冰¶
　　　西亭宗室送白牡丹一本走筆書此寄謝¶
曽傍𤓰田搆藥欄欲慿光景慰衰殘聊同楚客憐芳草¶
敢冀梁園送牡丹老病只疑花解笑春風預想雪成團¶
攀援不減三株樹報答真慚雙玉盤¶
<pb:KR4e0175_WYG_007-8b>¶
　　　自賦常樂園一首¶
譙國城南稍又東一丘新買卧衰翁人非九品羲皇上¶
園似千花佛界中隠几自堪消永日褰裳何待御泠風¶
文章習氣今應盡著意題詩也未工¶
　　　孔汝錫得陜右少㕘邸報臺中舊養一鶴俄鳴¶
　　　　舞而去汝錫感而賦詩因同作一首¶
使君擁傳西征日孤鶴依依戀主鳴階下起為垂翅舞¶
雲間去作㫁膓聲幾年枉沐乗軒寵五里能忘返顧情¶
<pb:KR4e0175_WYG_007-9a>¶
潁水今朝應暫别緱山他日㑹相迎¶
　　　草堂¶
蕭蕭寒雨對髙秋寂寂空牀擁敝裘歸去鈞天頻有夢¶
挽回滄海獨無謀平生頗詫任公子末路方思馬少游¶
珍重故人招隠意草堂南郭可淹留¶
　　　辛卯春日作¶
滿榻塵埃兩鬢絲六年懶賦一篇詩非闗多病捐文字¶
實恐無聞近死期何物乾坤能不朽此生精力欲安施¶
<pb:KR4e0175_WYG_007-9b>¶
春來忽有揮毫興正是風花爛漫時¶
　　　病起偶作¶
肺氣新年何太頻掩闗風雨動經旬春寒稍稍妨觴詠¶
人事紛紛可笑嗔晩嵗禪心了無住平生龍性獨難馴¶
杜康未是忘憂物細讀維摩究病因¶
　　　清秋¶
清秋散髮倍逍遥嵗暮誰言不自聊空服九華真飲露¶
静聴萬籟似聞韶風流祗合専丘壑名利端須逺市朝¶
<pb:KR4e0175_WYG_007-10a>¶
十載已無干禄夢故人何事苦相招¶
　　　木犀次萬侍御韻¶
木犀舊種開何晩今嵗初開擬細看葉薄青瑶雲㺯影¶
花明金粟露生寒妙香聞處遥支䇿小朶簪時屢拭冠¶
獨遶芳叢成百匝西風忘却葛衣单¶
　　　龍潭(在渦河西歐陽永叔有詩/)¶
龍潭日落鳥飛迴坐拂扁舟下釣臺尚父已無西伯載¶
狂奴翻使漢庭猜江湖萬里人空老宇宙千年鳳不来¶
<pb:KR4e0175_WYG_007-10b>¶
忽被漁翁笑相問棹歌何事亦悲哀¶
　　　雪霽¶
雪霽山房病骨清自移一榻卧南榮姢姢梅蕋含春色¶
漠漠松隂變午晴世路收身真穏在年光觸眼可憐生¶
短笻預向鄰翁借伴我東風遶郭行¶
　　　早春南園作¶
眼看花鳥繁華日心醉煙霞錮疾人月下啼烏長達曙¶
雨中垂柳不勝春應門僮僕能延客旁舍漁樵競卜隣¶
<pb:KR4e0175_WYG_007-11a>¶
莫羨䕫龍扶聖代總輸巢許得天真¶
　　　春隂¶
春隂日日春晴少料得春晴春已歸竹裏雄鳩嗔獨語¶
池邉乳燕喜羣飛炊煙冷落侵寒食簷溜飄蕭上裌衣¶
寂寂小軒賔客散祗餘禪榻不相違¶
　　　雨晴再次前韻¶
殘雨闌珊漸復稀薄雲零落㑹須歸階前碧草穿泥出¶
葉底黄蜂伺日飛餘潤遲遲留寳篆乍暄稍稍著羅衣¶
<pb:KR4e0175_WYG_007-11b>¶
風光㸃檢無多在文酒追隨莫更違¶
　　　雨中客至¶
客病荒村饒寂寞故人今雨忽遇逢别來渴疾春増劇¶
坐久空厨午未舂束濕焚枯真簡畧看雲聴竹稍従容¶
慇懃更覓鄰家酒惆悵初聞野寺鐘¶
　　　海棠¶
醉倚雕闌倒玉壺貪看錦樹色敷腴根株海外何年至¶
風韻花中絶代無西子浣紗低照影文君酤酒正當壚¶
<pb:KR4e0175_WYG_007-12a>¶
少陵才調難摹寫浪把燕脂汙畫圖¶
　　　病中對雨憶南園牡丹¶
賓客門前問疾迴圖書案上亂成堆卧聞片雨空階滴¶
想見名花别墅開油幕縦然藏錦樹畫闌定自汙蒼苔¶
東風好為催春霽扶病還須載酒來¶
　　　南園觀牡丹時雨霽病亦適愈¶
朝來盥潄喜新晴忽憶看花遽出城病起好懐還似昨¶
雨餘春色可憐生露華濯濯含金粉雲朶鱗鱗蹙絳英¶
<pb:KR4e0175_WYG_007-12b>¶
苦恨品題無妙語正縁佳麗若為評¶
　　　牡丹送寺中供佛兼題短句¶
盥手薫香折好春羅巾浄拭寳缾塵一華聊復添僧供¶
半偈還同讃法輪宿世曽為童子戯他生應作比丘身¶
若教靈運真成佛㑹現優曇證本因¶
　　　牡丹¶
紅紫紛紛次第稀故留國色殿春暉東皇巧思應多少¶
西子妖魂定是非香霧氤氲籠寳靨流風宛轉㺯仙衣¶
<pb:KR4e0175_WYG_007-13a>¶
白頭更覺鍾情劇忍訴清尊不醉歸¶
　　　寄劉希尹¶
吏部當年第一流何知謫宦遽歸休數遭唇吻真銷骨¶
久困風波竟覆舟夢裏不須驚寵辱胸中那可著窮愁¶
近聞東海多方士願與劉安物色求¶
　　　小飲芍藥下作¶
白髮逢春取醉頻多情倍復惜餘春緑尊故是忘憂物¶
紅藥渾如絶代人放曠山林真得意崇髙富貴不闗身¶
<pb:KR4e0175_WYG_007-13b>¶
二豪度量非同調未用規規笑伯倫¶
　　　夏日南園¶
幽林長日少炎氛坐石臨流每日曛靡靡輕蘿翻爽吹¶
泠泠脩竹度行雲樽中尤物唯思醉身後空名不擬聞¶
宿昔燕京多酒伴白頭愁絶恨離羣¶
　　　小圃雜蒔藥草偶成四律¶
昔年漢殿含香客此日譙城種藥翁已分長休辭宦達¶
只愁多病迫途窮髮因青燭仍迴緑眼為黄精一駐紅¶
<pb:KR4e0175_WYG_007-14a>¶
少緩營魂游岱岳定攀仙駕訪崆峒¶
脩道那能飯一麻延年聊欲餌丹砂青繒齎去尋三秀¶
玉盌盛來服九華身寄人間長厭世夢游天上已為家¶
㑹追姑射乗雲氣不用羲和駐日車¶
百藥畦邉一草堂荷鋤抱甕送年光紅垂枸杞枝枝滿¶
緑裊菖蒲節節長雨霽雲芽偏動色風來石蘂故添香¶
五符不識三天字更乞仙人别寄将¶
老來服散䕶殘年檢盡桐君第幾篇誤信朝霞能却粒¶
<pb:KR4e0175_WYG_007-14b>¶
空聞水玉解乗烟更生命薄丹砂耗叔夜材凡石髓堅¶
自有仙鄉終不到莫同雞犬望升天¶
　　　瑩心亭觀荷花作¶
瑩心亭上逍遥客照眼池中爛漫花白苧單衣銷暑日¶
玉盤纎手送朝霞身閑但覺牽詩思年老方知愛物華¶
笑聴采蓮頻度曲驚㸔垂柳乍棲鴉¶
　　　病夫¶
平生心跡重相違再到長安再乞歸本以頑踈難偶俗¶
<pb:KR4e0175_WYG_007-15a>¶
不縁憂患始忘機倦游但謂棲遲是小隠焉知出處非¶
海内故人多問訊病夫新製芰荷衣¶
　　　感懐¶
當年草奏尚書省竢罪閑居已白頭但使奸䛕破心膽¶
寜辭老死向山丘董生不識平津閣李廣那論校尉侯¶
富貴區區非我事飯蔬飲水復何求¶
　　　懶慢¶
舊來懶慢耽黄老祗擬山林寄此生傲吏未甘従薄宦¶
<pb:KR4e0175_WYG_007-15b>¶
愚公翻笑竊髙名烏皮几上聞天籟癭木尊中遺世情¶
莫謂棲遲空白首人間擾擾亦何成¶
　　　蘇允吉侍御孔汝錫僉憲同觴小園薄暮值雨¶
　　　　驟作四韻奉呈二公¶
内臺兼約行臺使南郭相尋負郭翁行徑追隨雙葢並¶
草堂灑掃一尊同飲中僊侣逢蘇晉坐上嘉賓接孔融¶
正喜淹留乗暮雨莫辭顛倒醉秋風¶
　　　中秋對月作¶
<pb:KR4e0175_WYG_007-16a>¶
可憐三五最佳月更愛風煙萬里晴金魄乗秋偏皎鏡¶
青霄入夜轉分明紛紛寳氣浮滄海隠隠仙歌落玉京¶
不惜綺裘侵露坐只愁銀漢向西傾¶
　¶
　¶
　¶
　¶
　¶
<pb:KR4e0175_WYG_007-16b>¶
　¶
　¶
　¶
　¶
　¶
　¶
　¶
　考功集巻七¶
