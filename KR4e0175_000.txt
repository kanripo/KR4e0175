# -*- mode: mandoku-view; -*-
#+TITLE: 考功集
#+DATE: 2015-08-25 00:24:00.772469
#+PROPERTY: ID KR4e0175
#+PROPERTY: BASEEDITION WYG    
#+PROPERTY: JUAN 目録
<pb:KR4e0175_WYG_000-1a>¶
欽定四庫全書　　　　　集部六¶
　考功集目録　　　　　　别集類五(明/)¶
　　巻一¶
　　　賦¶
　　　四言古詩¶
　　　樂府¶
　　巻二¶
　　　五言古詩上¶
<pb:KR4e0175_WYG_000-1b>¶
　　巻三¶
　　　五言古詩下¶
　　巻四¶
　　　七言古詩¶
　　巻五¶
　　　五言律詩¶
　　巻六¶
　　　五言排律¶
<pb:KR4e0175_WYG_000-2a>¶
　　巻七¶
　　　七言律詩¶
　　巻八¶
　　　五言絶句¶
　　　六言絶句¶
　　　七言絶句¶
　　巻九¶
　　　書¶
<pb:KR4e0175_WYG_000-2b>¶
　　巻十¶
　　　序¶
　　　記¶
　　　雜著¶
　　　　(臣/)等謹按考功集十巻明薛蕙撰蕙字君采¶
　　　　亳州人正徳甲戌進士官至吏部考功司郎¶
　　　　中故以官名集正嘉之際文體初新北地信¶
　　　　陽聲華方盛蕙詩獨以清削婉約介乎其間¶
<pb:KR4e0175_WYG_000-3a>¶
　　　　古體上挹晉宋近體旁渉錢郎核其遺篇雖¶
　　　　亦擬議多而變化少然當其自得覺筆墨之¶
　　　　外别有微情非生吞漢魏活剥盛唐者比其¶
　　　　戯成五絶句有曰俊逸終憐何大復麤豪不¶
　　　　解李空同其所尚畧可見矣又蕙與湛若水¶
　　　　俱為嚴嵩同年嵩權極盛之時若水年已垂¶
　　　　耄而怵於利害不免為嵩作鈐山堂集序反¶
　　　　覆推頌頗為晩節之累蕙初亦愛嵩文采頗¶
<pb:KR4e0175_WYG_000-3b>¶
　　　　相酬答迨其秉政以後即惡其怙權病國不¶
　　　　復相聞凡舊時倡和亦悉削其稿故全集十¶
　　　　巻無一字與嵩相闗其植品之髙逈出流輩¶
　　　　是以詩格孤秀肖其為人其所樹立又不在¶
　　　　區區文字間也乾隆四十一年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR4e0175_WYG_000-4a>¶
考功集原序¶
昔我武宗皇帝庚辰之嵗余嘗從瑞泉先生游于京師¶
獲西原薛先生詞賦數帙尚則𤣥風聿袪末習漱羣籍¶
之芳潤擷百氏之英旉藻思鴻才卓哉有斐一時騷壇¶
詞囿操觚灑翰之徒邈焉寡儔先生方綰章銓署欲晉¶
焉請益未之敢也今上御極之癸未余舉進士先生同¶
考之未幾振衣南州余亦分符北海思覿晬顔聆𤣥論¶
未之能也乃嵗壬辰余官中土分按南畿既見先生乃¶
<pb:KR4e0175_WYG_000-4b>¶
舍彼舊學棲跡丘園游心理域徳音秩秩昭然發矇不¶
我誣已乃知大道靡窮逹人無我瞻彼羣什道中一藝¶
云爾雖然尼父定删風雅並述將以性情所感斯道攸¶
存詩以理之孰云徒作統之暢湮鬰之思逹神明之徳¶
通萬物之情格兩間之妙詩之為用大矣哉夫道不逺¶
人詩非離道一以貫之存乎其人追念遐思爰請舊作¶
以貽同志並叙厥學庶有所稽焉皇明嘉靖十四載中¶
春十日秦中李宗樞序¶
