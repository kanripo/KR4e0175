# -*- mode: mandoku-view; -*-
#+TITLE: 考功集
#+DATE: 2015-08-25 00:24:00.909304
#+PROPERTY: ID KR4e0175
#+PROPERTY: BASEEDITION WYG    
#+PROPERTY: JUAN 卷八
<pb:KR4e0175_WYG_008-1a>¶
欽定四庫全書¶
　考功集巻八　　　　　　　明　薛蕙　撰¶
　　五言絶句¶
　　　花下¶
昨朝花始發今朝花已稀那為風吹落自是鳥驚飛¶
　　　草堂¶
終朝草堂上獨凭烏皮几有時白雲來相見窻户裏¶
　　　通許館對月¶
<pb:KR4e0175_WYG_008-1b>¶
花上月纎纎蛾眉映繡簾從今三五夕相伴客愁添¶
　　滁陽孫氏山中五詠¶
　　　泉源¶
泉源不可到想像青雲杪由來此路遥莫謂游人少¶
　　　流觴渠¶
流觴泛激水手攬跳波濕恰怪杯行遲風吹忽相及¶
　　　月橋¶
泊舟板橋口月出溪水緑何處采菱歸遥聞榜歌曲¶
<pb:KR4e0175_WYG_008-2a>¶
　　　雲洞¶
洞門雙玉扇隔岫窺雲霧裊裊三石梁苔滑不敢度¶
　　　留客亭¶
亭中留客處客至亦忘歸把酒看春草西山日已微¶
　　　城南梅開簡友人¶
郭外新梅樹春風吹欲殘未能攜酒出幸為折花看¶
　　　御溝¶
夾城開玉檻内苑抱金溝宫女停珠佩僊人上綵舟¶
<pb:KR4e0175_WYG_008-2b>¶
　　　西園¶
西園一游矚正及上春時熒熒花變色漠漠水生姿¶
　　　納涼¶
空林露華濕開閣徙清尊月出芙蓉水風生鳴鶴園¶
　　　落花¶
今朝捲簾坐時見一花飛不惜芳菲盡春風稍稍稀¶
　　　晩春¶
日長鶯語歇中酒眠髙閣庭院寂無人春風掃紅萼¶
<pb:KR4e0175_WYG_008-3a>¶
　　　早秋¶
為愛新秋至朝來步水濱微風猶未起涼意滿青蘋¶
　　　泛舟¶
落葉積沙水寒花帶石叢白鷗隨病客日日泛溪中¶
　　　中夜觀月出¶
殘露洗青靄傾河流素暉自為生遲暮遂令相賞稀¶
　　　秋浦¶
秋浦多香草當年怨楚臣安知千載後尚有廣騷人¶
<pb:KR4e0175_WYG_008-3b>¶
　　　東皋¶
東皋落日明西候新飈冷徘徊磐石上愛此青松影¶
　　　早春¶
白髮常多感青春亦不平落梅饒慘澹新柳太鮮明¶
　　六言絶句¶
　　　田園樂七首¶
一徑垂楊髙下數家流水東西麥隴青青雉雊柴門寂¶
寂鶯啼¶
<pb:KR4e0175_WYG_008-4a>¶
穉子自操井臼老農共話桑麻采藥常隨樵客乗籃時¶
造僧家¶
荷鍤朝耘𤓰圃披衣夕偃蓬廬甕裏數升緑酒枕中一¶
巻丹書¶
官罷交游自絶病閑琴酒相親門下惟饒飲客坐中時¶
有談賓¶
蘿蔓半垂甕牖松隂全覆茅軒數聲雞犬深巷一曲煙¶
霞小園¶
<pb:KR4e0175_WYG_008-4b>¶
掃石旋鋪琴席臨流試泛酒巵山水依依可戀風塵擾¶
擾何為¶
碌碌俯頭轅下栖栖垂翅籠中遮莫朝端巧宦何如谷¶
口愚公¶
　　七言絶句¶
　　　奉同王浚川海上雜歌九首¶
由來東海百川尊呼吸風雲日月昏隠隠三泉盤地軸¶
迢迢一水上天門¶
<pb:KR4e0175_WYG_008-5a>¶
天雞啼處夜生潮東望蓬萊翠霧消紫貝髙為雲外闕¶
青龍盤作日邉橋¶
地脉東南一線開千流萬𣲖幾時迴恰従瑶圃峰頭去¶
又逐銀河天上來¶
方丈瀛洲一水傍層城懸圃羽人鄉青雲不散三花樹¶
丹露長零五色漿¶
石門雙闕入蓬瀛日日惟看雲霧生白蜃吹霓晴後見¶
翠蚪銜月夜中行¶
<pb:KR4e0175_WYG_008-5b>¶
海上三山倒影垂風吹波動錦漣漪雲中對出神仙闕¶
地底雙開日月池¶
白鶴東飛去不迴不知何處是蓬萊漢皇虚築迎年觀¶
嬴帝空餘望海臺¶
王子題詩滄海岸青鸞銜去海東邉龍女織成紅錦字¶
仙人吹入紫簫篇¶
長風吹出六龍車夜坐天壇吸紫霞自是神仙逰海上¶
元非逐客卧天涯¶
<pb:KR4e0175_WYG_008-6a>¶
　　　十五夜¶
病身愁思兩蕭條亂帙殘燈伴寂寥但覺年光欺倦客¶
不知春色媚良宵¶
　　　奉同何大復苦熱行十首¶
夏日日長不可論扶桑萬里過崑崙青天盡閉蛟龍雨¶
赤氣遥衝虎豹門¶
崆峒霜雪近幽燕閶闔神仙捧御筵舍人退食苦炎熱¶
卑濕南方更可憐¶
<pb:KR4e0175_WYG_008-6b>¶
六月長安冰井臺雪宫杳杳風門開江邉此日苦消渴¶
闕下當年拜賜迴¶
天上火雲不肯晴城頭霹靂浪多驚終朝虚覺神靈聚¶
幾日真看風雨生¶
草堂低小只三間日日炎蒸不暫閑初驚滄海臨湯谷¶
更訝朱陵入火山¶
金壺玉盌露漿調緑李黄梅冰水消不奈五侯無限樂¶
可憐三伏為誰驕¶
<pb:KR4e0175_WYG_008-7a>¶
三年卧病楚江扉六月池臺滿眼稀玉笙樓上含煙霧¶
只許仙人醉酒歸(仲黙少時夢至一樓/臨水榜曰玉笙樓)¶
人間毒熱不可當想見山中樓閣涼三十六洞何處好¶
欲借神仙白石牀¶
盤古山中太始雪六月天邉萬里風下界並愁炎火刼¶
丈人長對水晶宫(大復山一/名盤古山)¶
太液甘泉冰雪生君王避暑奏歌聲不須玉女招商曲¶
自有仙人苦熱行¶
<pb:KR4e0175_WYG_008-7b>¶
　　　皇帝行幸南京歌十首¶
白鷺洲邉玉帳開錦帆東指鳳凰臺怪底鯨鯢竄江底¶
君王駕馭六龍來¶
天風吹動翠雲裘坐看樓船下石頭江左重瞻天子氣¶
金陵長作帝王州¶
建業城西江水迴千官遥望翠華來天子雙鞬懸錦帶¶
近臣争上萬年杯¶
翩翩翠葢覆鳴鑾詔許都人夾道看樂府盡歌楊柳曲¶
<pb:KR4e0175_WYG_008-8a>¶
後車多著鵕䴊冠¶
憶昔髙皇定鼎年鍾山龍馭已登遷八葉神孫因耀武¶
衮衣親得拜陵前¶
燕姬玉袖抱箜篌馬上長隨翠輦游春來照影秦淮水¶
愛殺江南雲母舟¶
淮水南邉是狹邪蛾眉臨水折江花日暮龍舟泊何處¶
玉牀抛在五侯家¶
𤣥武湖中緑水多君王日日愛經過宫女能為蕩舟戯¶
<pb:KR4e0175_WYG_008-8b>¶
中官學唱采蓮歌¶
吴王雉翳春依草宋帝羊車夜逐花總是南朝舊時事¶
我皇行樂倍繁華¶
三月江南鶯亂啼江邉桃葉映春堤不是行宫淹北上¶
金陵花月使人迷¶
　　　中秋夜待月¶
海上珠宫向夜開銀河初轉緑雲來遥聞僊樂生林壑¶
暗覺天香拂酒杯¶
<pb:KR4e0175_WYG_008-9a>¶
　　　逺游曲十首贈鄭繼之(并序/)¶
　祠部鄭少谷以病謝歸烏石山中先將抵杭越訪天¶
　台四明諸山南循浙江望閩海而返余壯其行賦贈¶
　之¶
烏石山中生紫芝少谷先生歸去時贈君試作逺游曲¶
較似仙人碧落辭¶
闕下屢移稱病書知爾不復少躊躇海上但留雙玉舄¶
山中誰見五雲車¶
<pb:KR4e0175_WYG_008-9b>¶
五岳之山君遍過名山不比浙江多赤城直上僊人闕¶
天姥斜連織女河¶
赤城宛轉石為梁雲裏振衣千仞岡聞道台州老太守¶
為君先已築丹房(顧華玉時/刺台州)¶
太白山人髙士流十年不出卧滄洲爾去相逢託相訊¶
南來儻許共扁舟¶
越中㑹稽天下無金庭玉室是仙都即向山隂覔芝草¶
還従禹穴探靈符¶
<pb:KR4e0175_WYG_008-10a>¶
丹山赤水足華滋雁蕩龍湫更自竒招隠頓憐君去早¶
移文應笑我來遲¶
鏡湖緑水畫難成五月南風菡蓞生越女舟中歌白苧¶
道人醉卧酒船行¶
海門東去片帆歸却傍三山開釣磯人間物色那能見¶
空向青天望少微¶
天地今經幾刼灰區區人世只堪哀莫漫著書抛嵗月¶
徑須飡玉訪蓬萊¶
<pb:KR4e0175_WYG_008-10b>¶
　　　雪七絶¶
流風迴雪滿蓬萊墮葉飄花海上來隠隠珠宫連月起¶
亭亭銀闕向雲開¶
緑水初冰百子池飛花正滿萬年枝君王夜醉瑶臺雪¶
侍女冬歌白苧詞¶
永巷沈沈夜漏稀玉階寂寂雪花飛空持紈扇歌瓊樹¶
愁對銀缸襞舞衣¶
玉人燕國舊傾城對雪臨風更有情鏡裏新粧争皎潔¶
<pb:KR4e0175_WYG_008-11a>¶
簷前垂手學輕盈¶
宫裏仙人字麗華弦中纎指學琵琶朝來白雪當窻立¶
一曲彈成玉樹花¶
苑外樓臺遶狹邪雪中歌吹競繁華麗人對舞明珠佩¶
俠客争馳白鼻騧¶
曽聞楚客陽春曲擬賦燕京子夜篇假藉彩毫分氣象¶
直慚白雪鬬嬋娟¶
　　　讀金剛經¶
<pb:KR4e0175_WYG_008-11b>¶
一巻天華羅梵筴千年馬耳射春風知言安得蒙莊子¶
具眼惟聞陳了翁¶
　　　書老子解後¶
柱下遺編久翳如偶將管穴讃𤣥虚當年己自無知者¶
何事而今更著書¶
　　　早春¶
樹梢紅潤水波眀新鳥啼多百囀聲従此小園増物色¶
杖藜日日看春生¶
<pb:KR4e0175_WYG_008-12a>¶
　　　一溪¶
一溪雲水一漁夫一曲滄浪酒一壺笑指桃花問春色¶
武陵得似此間無¶
　　　曉寒¶
洞門風急薜蘿斜滿院踈桐洗露華一榻曉寒難穏卧¶
道人賴是服朝霞¶
　　　中秋看月二首¶
穆穆金波端正月寥寥碧落蔚藍天松林隂映石牀净¶
<pb:KR4e0175_WYG_008-12b>¶
宴坐焚香骨已僊¶
秋光秋興最相闗中夜中林猶未還似聞鸞鶴青冥外¶
遥見樓臺桂影間¶
　　　春日漫興十二首¶
昨夜雨聲喧菌閣今朝花影照柴扉正欲相邀社中客¶
酒家不肯當春衣¶
草芽半吐㕘差碧花蘃初開淺淡紅安得黄金髙北斗¶
盡輸青帝買東風¶
<pb:KR4e0175_WYG_008-13a>¶
二月黄鸝滿樹飛歌喉宛囀世間稀謝公雖有東山妓¶
不及儂家金縷衣¶
梁間燕子甚微眇嵗嵗來過舊主人不似翟公門下客¶
交情淺薄最堪嗔¶
早嵗脩辭擬草𤣥中年探賾强知天爾來懶慢太無似¶
只有楞伽堆案前¶
屈指行年垂半百拘檢還如少小時可憐齪齪窶人子¶
争似堂堂豪俠兒¶
<pb:KR4e0175_WYG_008-13b>¶
散才猶足擬仙才懊惱青春白髪催空對玉壺連月醉¶
漫拈綵筆記花開¶
勞勞各為百年身草草旋成一聚塵借問煎熬催白首¶
何如潦倒醉青春¶
東園紅梅餘幾何西園緋桃開又多春光相撓不相置¶
醉殺花前金叵羅¶
小橋映帶小池塘垂柳垂楊凡幾行鶯鶯燕燕最相稱¶
雨雨風風總不妨¶
<pb:KR4e0175_WYG_008-14a>¶
魏紫姚黄何似春玉環飛燕定前身謫仙解賦清平調¶
不道宫中妬殺人¶
柳遶柴門竹遶軒花能含笑鳥能言何人文似卿雲輩¶
試為抽毫賦小園¶
　　　戯成五絶¶
束髮従師王浚川文章衣鉢幸相傳爾時評我李何似¶
白首摧頽只自憐¶
弱冠粗窺萬巻餘壯年益覽百家書探珠赤水方親見¶
<pb:KR4e0175_WYG_008-14b>¶
披霧青天果不虚¶
雅知文藝未為尊次第沿流直討源不但學詩髙一格¶
信然聞道小羣言¶
海内論詩伏兩雄一時倡和未為公俊逸終憐何大復¶
粗豪不解李空同¶
知已今無賀賓客論文誰似鮑參軍夜光未剖千金璞¶
汗血空隨萬馬羣¶
　　　題空上人山房¶
<pb:KR4e0175_WYG_008-15a>¶
古寺殘冬倍悄然老僧閉户獨安禪氷滿瓶中無滴水¶
香消罏畔有餘烟¶
　　　宮詞十二首¶
禁圍處處鎻名花步障層層簇絳紗斟酌君恩似春色¶
牡丹枝上獨繁華¶
閒倚闌干看柳條可憐渾似董嬌嬈東風何處吹桃李¶
空費心情學舞腰¶
年年永巷掩朱扉愁慣多愁却漸稀偶對春風見花落¶
<pb:KR4e0175_WYG_008-15b>¶
一雙玉箸墮羅衣¶
玉階簇簇海榴紅畫閣泠泠菡蓞風悶巻珠簾看日影¶
鴛鴦相倚緑池中¶
繡簾風動水精光小苑離宫好納涼盧橘楊梅零落盡¶
只聞清蹕幸昭陽¶
荷花布錦柳垂絲一片丹青太液池御榻獨留清暑殿¶
宫娥空唱采蓮詞¶
翡翠樓中落日明芙蓉帳裡嫩寒生人間一種清秋色¶
<pb:KR4e0175_WYG_008-16a>¶
偏到深宫别有情¶
落葉無風滿地溝袖中團扇早知秋寳奩紅粉都抛却¶
展轉空牀盡日愁¶
紅袖低回拂錦茵玉顔憔悴掩羅巾空房獨對嬋姢月¶
賴是嫦娥不笑人¶
斗帳氤氲沈水烟蛾眉那得帶愁眠鏡中莫倚人如玉¶
枕上真成夜似年¶
白雪霏霏拂玉闌銀釭耿耿夜漫漫熏籠火冷青綾薄¶
<pb:KR4e0175_WYG_008-16b>¶
不管娉婷不耐寒¶
翠袖年年積淚痕羅幃夜夜憶君恩紗窻月色不成夢¶
金井烏啼更㫁魂¶
　　　新春賞梅花作¶
落梅樹下攜酒巵便與東風預作期従今日日覔花飲¶
直到荼䕷開盡時¶
　　　溪濱¶
柴門咫尺即溪濱賦得新詩似寫真蒲芽短短桃花水¶
<pb:KR4e0175_WYG_008-17a>¶
燕子飛飛楊柳春¶
　　　春日宴南園¶
謝公攜妓踏春暉撩亂桃花落舞衣池邉偶學流觴飲¶
月下真成倒載歸¶
　　　春日郊居¶
竹裏柴門盡日開半園芳草半青苔恨無名酒山翁醉¶
畏有髙軒俗客來¶
　　　讀李空同詩¶
<pb:KR4e0175_WYG_008-17b>¶
可憐詞客李空同治第築園學富翁地下定遭劉主笑¶
我猶如此況如公¶
　　　上已日簡諸友¶
渦瀨縈迴曲水流春風蕩漾羽觴浮羣賢酣暢蘭亭㑹¶
只少山人許逺游¶
　　　山館¶
山館蕭條客到稀幽人閒暇坐披衣日長燕子丁寜語¶
風静楊花自在飛¶
<pb:KR4e0175_WYG_008-18a>¶
　　　小閣¶
曲几匡牀小閣深數函圖籍一張琴不聞世上諠譁事¶
自愛林間宴坐心¶
　　　嘲楊花¶
陌上楊花四散飛千蹊萬徑巧因依莫矜風便縦横去¶
㑹見途窮寂寞歸¶
　　　春暮¶
祗愁春暮減春光誰道春光未渠央芍藥如雲仍著色¶
<pb:KR4e0175_WYG_008-18b>¶
荼䕷似雪更生香¶
　　　杏花¶
東風作意辨年華先醸輕紅上杏花楊柳初生燕初到¶
春光併屬野人家¶
　　　芙蓉¶
西風慘澹自堪愁賴有穠華殿晩秋莫遣烟霜妬花萼¶
好留雲錦照汀洲¶
　　　梅花¶
<pb:KR4e0175_WYG_008-19a>¶
嵗晩山空不見人鳥啼花落倍傷神玉顔棄置冰霜裡¶
譲取羣英競好春¶
　¶
　¶
　¶
　¶
　¶
　¶
<pb:KR4e0175_WYG_008-19b>¶
　¶
　¶
　¶
　¶
　¶
　¶
　¶
　考功集巻八¶
